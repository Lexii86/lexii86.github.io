<!DOCTYPE html>
<html lang="nl">
<head>
    <meta charset="uft-8">
    <title>Index</title>
</head>    
<body>
<h1>Geschiedenis</h1>
<p>Vanaf 1989 ontwikkelde Ajax plannen voor een nieuw stadion.
    Het oude stadion De Meer voldeed niet meer aan de eisen. 
    Vanaf 1993 waren de plannen voor de Amsterdam ArenA definitief en besloot de gemeente Amsterdam de club Ajax een hand toe te reiken door het te bouwen.</p>
<h1>Opening</h1>
<p>De Amsterdam ArenA werd op 14 augustus 1996 door koningin Beatrix officieel geopend, door een groot doek in het stadion te laten vallen. 
   Trijntje Oosterhuis zong de voor deze gelegenheid geschreven hymne De zee. 
   Frank Rijkaard was de laatste drager van de fakkel, waarmee hij een groot vuur aanmaakte, die vanuit stadion De Meer werd gedragen en waarvan Johan Cruijff de eerste drager was. 
   Er werd daarna een wedstrijd gespeeld tussen AFC Ajax en AC Milan. 
   Op 6, 7 en 8 september trad Tina Turner als eerste internationale artiest op in de ArenA. 
   Met haar Wildest Dreams Tour werd de ArenA met in totaal 155.000 fans in gebruik genomen.</p>
<h1>Eerste Doelpunten</h1>
<p>De eerste wedstrijd in het stadion, AFC Ajax tegen Milan, werd verloren met 0-3. 
   Het eerste doelpunt in het stadion werd gemaakt door Dejan Savićević. 
   Het eerste officiële Nederlandse doelpunt werd tijdens de bekerwedstrijd Ajax 2 - FC Twente gescoord door voormalig Ajax-speler John Bosman namens FC Twente.[6] 
   Het eerste doelpunt voor de supercup werd gescoord door Marc Degryse namens PSV tijdens de strijd om de Johan Cruijff Schaal. 
   Het eerste Ajax-doelpunt werd op 21 augustus 1996 gemaakt door Kiki Musampa, in de 81e minuut van de eerste competitiewedstrijd, AFC Ajax tegen NAC.</p>
<h1>Architectuur</h1>
<p>Architect Rob Schuurman ontwierp samen met co-architect Sjoerd Soeters van architectenbureau PPHP de ArenA. 
   Er ging een ontwerpfase van tien jaar aan vooraf. 
   Schuurman werkt vooral met associaties. 
   Zo heeft het ontwerp het aanzien van een vliegende schotel, met name bij kunstlicht. 
   De trappenhuizen zijn diagonaal met elkaar verbonden waarbij het beeld van veters in voetbalschoenen wordt opgewekt. 
   In de trappenhuizen op de kopse kant van het stadion zitten grote ronde gaten, die doen denken aan het spelletje, waarbij een bal door gaten heen geschoten moet worden.[7] 
   Opmerkelijk voor een project van deze omvang en vernieuwing, werd het binnen de begroting opgeleverd. 
   Schuurman bouwde ook het olympisch stadion van Tunesië, het Stade 7 November in Radès, een voorstad van Tunis.</p>
<h1>Dak</h1>
<p>De ArenA heeft een dak dat kan worden dichtgeschoven bij slecht weer. 
   Dit dak bestaat uit twee delen van elk 37 bij 120 meter en weegt 520 ton. 
   Het dak kan in 18 minuten geopend of gesloten worden.[8] 
   De ArenA en GelreDome zijn de enige stadions in Nederland waarbij dit mogelijk is.</p>
<h1>Voorgeschiedenis, locatie, overbouwing</h1>
<p>Het stadion werd eind jaren 80 als project gelanceerd om voor Ajax een betere toekomst te bieden dan het oude thuisstadion De Meer in de Watergraafsmeer in Amsterdam. Het werd aanvankelijk ontworpen voor de kandidatuur van Amsterdam voor de Olympische Zomerspelen in 1992, die echter naar Barcelona gingen.
   Destijds ging het plan gepaard met kritiek en bezwaren van buurgemeentes en particulieren. 
   Het stadion was aanvankelijk half op grondgebied van de gemeente Ouder-Amstel gesitueerd. 
   Die voelde daar niets voor, en daarop werd het stadion binnen de gemeente Amsterdam over de Burgemeester Stramanweg gebouwd, met onder het stadion een parkeergarage (Transferium Amsterdam Arena)[9] op maaiveldniveau en een niveau hoger. 
   Begin jaren 90 verklaarde de Raad van State alle bezwaren tegen de bouw ongegrond. 
   De bouw startte in 1993 en duurde drie jaar.</p>
<h1>Grasmat</h1>
<p>De onderkant van het stadion ligt op 8 meter 40 boven het maaiveld. 
   De Amsterdam ArenA kampte met problemen met de grasmat. 
   Oorspronkelijk was gekozen voor een geheel verrijdbare grasmat, die buiten het stadion kon worden geparkeerd, vergelijkbaar met de GelreDome in Arnhem. 
   Hieraan zou een gedeelte van het parkeerterrein worden opgeofferd. 
   In het uiteindelijk ontwerp was dit niet meer mogelijk. 
   Tegenwoordig plaatst de Amsterdam ArenA lampen na elke wedstrijd. 
   De lampen staan de hele week op het veld. 
   De lampen bevorderen de groei en het herstel van de grasmat. 
   Tegenwoordig wordt de grasmat nog maar één keer per jaar vervangen. 
   Het sluitbare dak heeft het voordeel dat bij slecht weer het veld bespeelbaar blijft, maar het is minder voordelig voor de kwaliteit van de grasmat omdat zon, regen en wind vereist zijn voor goede groei van het gras.</p>
<h1>Belangrijke evenementen</h1>
<p>Naast interlands van het Nederlands elftal, de wedstrijd om de Johan Cruijff-schaal en wedstrijden van Ajax wordt het stadion ook voor andere belangrijke voetbalwedstrijden gebruikt. 
   Zo werd er in 1998 de Champions League-finale gespeeld. 
   Real Madrid versloeg Juventus met 1-0 door een doelpunt van Predrag Mijatović. 
   Tijdens Euro 2000, het Europese Kampioenschap voetbal in 2000, georganiseerd door Nederland en België, werden er drie poulewedstrijden, een kwartfinalewedstrijd en een halve-finalewedstrijd gespeeld.
   In 2013 werd de finale van de Europa League in de ArenA gespeeld. 
   Chelsea won daarin met 2-1 van Benfica.[11]
   In de laatste week van juli of de eerste week van augustus stond het jaarlijks terugkerende Amsterdam Tournament op het programma. 
   Wat was begonnen als het Euro Six' toernooi in de winterstop, er werd gespeeld op een veld van een zaalformaat, is in 1999 overgegaan in het door IEP Tournaments georganiseerde Amsterdam Tournament. 
   Een aantal internationale topclubs hebben meegedaan: Manchester United, FC Barcelona, AC Milan, Arsenal, Internazionale, Liverpool, FC Porto, Galatasaray, Boca Juniors, Lazio Roma, Santos, Valencia, Parma, Panathinaikos en River Plate. 
   Dit toernooi beloonde aanvallend voetbal door behalve punten toe te kennen bij gelijkspel of een overwinning, ook ieder gemaakt doelpunt te belonen met één punt. 
   In 2009 is het toernooi voor het laatst gespeeld.
                        
   Daarnaast wordt het stadion gebruikt voor popconcerten en andere grote manifestaties. 
   Hoewel het stadion geschikt zou zijn voor concerten, wordt dikwijls kritiek geuit. 
   Met name de geluidskwaliteit wordt vaak als bedroevend omschreven. 
   De Amsterdam ArenA heeft een traject ingezet waarbij door speciale doeken in de dakconstructie beoogd wordt om de geluidskwaliteit te verhogen. 
   Bij tournees van de grote artiesten wordt echter veel gebruikgemaakt van een standaard podium- en geluidsopstelling.
                              
   Op 1 februari 2002 werd er een feest gehouden één dag voorafgaande aan het huwelijk van kroonprins Willem-Alexander met Máxima Zorreguieta.
                        
   Op 27 september 2004 vond de afscheidsceremonie plaats van André Hazes.
                               
   Van 9 tot en met 11 juni 2005 vond er de zesde uitreiking van de IIFA-Awards plaats.[12] 
   Bij het evenement dat werd gepresenteerd door Shahrukh Khan traden er onder andere de Bollywood-sterren Aishwarya Rai, Abishek Bachchan en Amitabh Bachchan, alsmede illusionist Hans Klok op.[13][14]
                               
   In 2017 trad DJ Armin van Buuren op met zijn “Best of Armin Only” concertreeks.
                                
   In het begin kreeg ook het betalingssysteem met de zogenaamde Arena's veel kritiek. 
   Deze speciale munteenheid maakte het lastig uitgaven te berekenen. 
   Na verloop van tijd werd overgegaan op een betaalpasjessysteem in guldens. 
   De pasjes maakten een efficiënt betalingsproces mogelijk, ze waren op veel punten in het stadion verkrijgbaar, tegen zowel contante als pinbetaling. 
   Indien pasjes niet geheel waren opgemaakt werden ze bewaard tot een volgend evenement of werden ingeleverd bij de vaste verkooppunten. 
   De resterende waarde ontving men dan terug. 
   Veel bezoekers zagen de pasjes als verzamelobject omdat voor diverse concerten en wedstrijden speciale ontwerpen worden gemaakt. 
   Anno 2022 is het in de ArenA alleen nog maar mogelijk om met pin te betalen.
                                
   De skyboxen worden deels verhuurd als kantoor- en conferentieruimte.
                            
   Sinds 2005 geven De Toppers ieder jaar een concertreeks in het stadion. 
   Met meer dan vijftig uitverkochte shows zijn zij de artiesten met de meeste optredens in de Arena.
                               
   In 2020 vervangt de Arena de Hofvijver in Den Haag tijdens het Nationaal Aftelmoment vanwege de coronapandemie die dat jaar uitbrak. 
   Hierdoor zijn alle vuurwerkshows en dus ook die op de Hofvijver afgelast. 
   Het vuurwerk wordt hierbij vervangen door lasers en elektrisch vuurwerk om op deze manier het nieuwe jaar in te luiden.</p>
   Bron is Wikipedia
<div>
<iframe src="https://nl.wikipedia.org/wiki/Johan_Cruijff_ArenA"></iframe>
</div>
</body>
</html>